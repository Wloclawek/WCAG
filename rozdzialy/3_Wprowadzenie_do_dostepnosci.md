# Wprowadzenie do dostępności

## Rodzaje niepełnosprawności czyli nie tylko osoby niewidome!

![Grafiak jest podzielona na cztery elementy. Każdy symbolizuje jeden rodzaj niepełnosprawności. Ikonka osoby na wózku dotyczy osób z niepełnosprawnością ruchową. Ikonka z zaznaczonym mózgiem dotyczy osób z niepełnosprawnością intelektualną. Ikonka rąk dotyczy osób z niepełnosprawnością narządu słuchu. Ikonka człowieka z laską dotyczy osób z niepelnosprawnością narządu wzroku ](https://upload.wikimedia.org/wikipedia/commons/f/f6/Disability_symbols.svg)
Grafika pochodzi z serwisi Wikimedia. Nie jest częścią tego repozytorium.

Źle przygotowane produkty cyfrowe utrudniają dostęp do informacji. Bardzo często twórcy skupiają się wyłącznie na osobach niewidomych, a jest to błędne podejście. Problem mogą mieć:

- osoby z dysfunkcją narządu ruchu (np. uszkodzone kończyny górne uniemożliwiające korzystanie z myszki);
- osoby z zaburzeniami poznawczymi (np. choroby otępienne typu Alzheimer, Parkinson, AIDS utrudniają zrozumienie tekstów. Podobne problemy mogą mieć osoby z zaburzeniami intelektualnymi.)
- osoby z dysfunkcją narządu słuchu (np. brak napisów w filmach);
- osoby z dysfunkcją narządu wzroku (np. wykresy w postaci obrazka bez alternatywnej formy dla osób niewidomych).

Sama grupa, która ma problemy ze wzorkiem jest bardzo różnorodna i może spotykać się z problemami charakterystycznymi tylko dla konkretnego schorzenia. Wśród tej grupy mamy osoby:

- z zaburzeniem rozpoznawania barw (np. oznaczenie tylko kolorem);
- niewidome (np. brak opisów zdjęć);
- niedowidzące (np. niewłaściwy kontrast);
- głuchoniewidome (np. brak transkrypcji dla materiałów multimedialnych);
- z innymi uszkodzeniami narządu wzorku (np. znikające elementy w trybie wysokiego kontrastu).

Należy również pamiętać o osobach z niepełnospranwościami krzyżowymi np. zaburzenie rozpoznawania barw i uszkodzone kończyny górne. Nie jesteśmy w stanie przewidzieć kombinacji dysfunkcji. Z pomocą przychodzą nam międzynarodowe wytyczne WCAG, które są **uniwersalnymi** zasadami tworzenia stron.

Z usprawnień skorzystają także wyszukiwarki (SEO) i osoby bez niepełnosprawności:

- z uszkodzoną myszką lub dźwiękiem (np. poruszanie się za pomocą klawiatury, napisy w filmach);
- w miejscach wymagających ciszy (np. biblioteka napisy do video) lub dużego hałasu (przedział w pociągu);
- w miejscach utrudniającym korzystanie z ekranu (np. słońce);
- ze specyficznymi ustawieniami lub uszkodzeniami monitora (np. mogą nie zobaczyć elementów jasnych na jasnym tle);
- osoby starsze (np. problemy z koordynacją ruchową i rozumieniem tekstów);
- osoby z ADHD lub dysleksją (np. problemy ze skupieniem związane z migającymi elementami lub formatowaniem strony - tzw. ściana tekstu);
- osoby słabiej wykształcone (np. problemy ze zrozumieniem tekstów);
- osoby dobrze wykształcone (np. teksty dotyczące funduszy unijnych do zrozumienia wymagały poziomu doktoratu. To narodziło projekt "Prosty Język" w Ministerstwie Inwestycji i Rozwoju).

Osoba bez niepełnosprawności może borykać się z tymczasową niepełnosprawnością np.

- złamana ręka;
- leki psychotropowe (zaburzają funkcje poznawcze);
- choroby zaburząjące funkcje poznawcze (np. infekcje układu nerwowego, niedobory witamin, choroby powodujące ucisk na mózg itd.).

## Mój produkt jest dla wąskiego grona czyli błędy osób z branży informatycznej!

Nigdy nie jesteśmy w stanie przewidzieć odbiorcy naszego produktu! Nigdy nie zakładajmy, że dany produkt nie jest skierowany do określonej grupy. Czy osoba niewidoma może grać w bijatyki na PlayStation 4? Tak!

### Poznajcie Svena, który gra w Street Fightera wyłącznie korzystając ze słuchu!

[![](http://img.youtube.com/vi/X6IjmmFcoWw/0.jpg)](http://www.youtube.com/watch?v=X6IjmmFcoWw)

Jeśli tworzysz gry na dobrym poziomie to powinieneś znać [wytyczne dostępności dla twórców gier (w języku angielskim)](http://gameaccessibilityguidelines.com/).

### Polak stworzył komunikator dla hip-hopowców, gdzie można było się komunikować gestami.

Po pojawieniu się aplikacji Amerykanka podsunęła pomysł, aby przekształcić aplikację w komunikator dla osób z dysfunkcją narządu słuchu (gesty i mimika twarzy). Obecnie firma rozwija się w tym kierunku, a aplikacją są zainteresowani najwięksi z branży IT.

[Więcej o aplikacji Five App](https://businessinsider.com.pl/firmy/five-app-komunikator-dla-gluchych-tlumacz-jezyka-migowego/kcd079d)

Dlaczego używane są gesty zamiast języka?

Część osób głuchych w Polsce (np. od urodzenia) posługuję się Polskim Językiem Migowym (PJM). Dla nich język polski jest językiem obcym, dlatego ważne jest rozwijanie skrótów, unikanie obcych słów, pisanie zrozumiałym językiem. [Ciekawa inicjatywa zrozumiałego języka o Funduszach Europejskich jest dostępna na stronie Ministerstwa Inwestycji i Rozwoju](https://www.funduszeeuropejskie.gov.pl/strony/o-funduszach/promocja/prosto-o-funduszach-europejskich/). Każdy kraj ma swój własny język migowy. W Polsce jest jeszcze System Językowo-Migowy. **UWAGA:** osoby głuche korzystają z PJM i w tym języku należy tłumaczyć! SJM nie jest językiem stosowanym w domach, gdzie są osoby głuche.

### Koncert Eminema i osoby niesłyszące?

Oczywiście, że to nie jest problem! Warto przy okazji wspomnieć, że Youtube wspiera tworzenie napisów do nagrań video.

[![](http://img.youtube.com/vi/VFRXaif1ewc/0.jpg)](http://www.youtube.com/watch?v=VFRXaif1ewc)

### Niewidomi kibice na meczach piłki nożnej?

Kilka polskich klubów oferuje dostęp do audiodeskrypcji na stadionie. Specjalnie przygotowany komentator opowiada o wydarzeniach na boisku poprzez radio.

[Audiodeskrypcja i wsparcie dla osób z niepełnosprawnościami to norma np. na meczach Legii](http://legia.com/bez-barier-81).

## Czy dostępność jest kosztowna?

Tworzenie produktów dostępnych dla osób z niepełnosprawnościami to dobra praktyka. Nieprzestrzeganie standardów należy traktować jako tworzenie produktów niskiej jakości. Zwłaszcza, że standardy dostępności są opracowane przez tą samą organizacje, któa odpowiada za [standardy dla Internetu - W3C](https://pl.wikipedia.org/wiki/World_Wide_Web_Consortium).

Może się zdarzyć, że cześć dobrych praktyk już wykorzystujemy np.:

- unikamy dodawania skanów. Są one niedostępne dla czytników ekranu, ale i też dla wyszukiwarek internetowych;
- dodajemy informację o języku strony (atrybut lang jest przydatny dla czytnika ekranu);
- dodajemy opisy do obrazków (atrybut alt jest też przyjazny dla pozycjonowania);
- używamy poprawnie kodu HTML (np. wykorzystujemy nagłówki h1-h6, dodajemy tytuły strony, tworzymy kod przechodzący walidację W3C, przestrzegamy semantyki języka itd.);
- tworzymy teksty zrozumiałe dla ogółu społeczeństwa;
- używanmy koloru czcionki, która jest dobrze widoczna na tle;
- pozwalamy, aby każdy element strony był dostępny z poziomu klawiatury;
- unikamy wskazówek opartych o zmysły np. "kliknij w zieloną ikonkę".

Nowy produkt może wymagać bardzo niskich nakładów, aby uzyskać dostępność. Kluczowa tutaj jest wiedza osób zaangażowanych w tworzenie produktu:

- UX;
- grafików;
- testerów;
- programistów;
- redaktorów;
- kadry zarządzającej.

Czasochłonnym elementem mogą być materiały multimedialne, dlatego od początku istnienia strony powinien być duży nacisk na biężace przygotowanie form dostępnych dla osób z niepełnosprawnościami (napisy rozszerzone, audiodeskrypcja).

Problem czasowy i kosztowy pojawia się w trakcie przebudowy serwisów, gdzie trzeba poprawić wcześniej popełnione błędy.
Kluczowa w ograniczaniu kosztów jest wiedza i testowanie na wszystkich etapach życia projektu.

## Dostępność to proces ciągły

Błędy związane z dostępnością mogą się pojawić na każdym etapie życia projektu, dlatego bardzo ważny jest stałe monitorowanie dostępności.
Przykładowe błędy na różnych etapach:

- projektant UX może nie dodać kontrolek do zatrzymywania slajdera;
- grafik może dobrać złe kolory (słabowidoczne litery na tle);
- programista może uniemożliwić dojście do elementu za pomocą klawiatury;
- redaktor może dodać skan albo wrzucić zdjęcie bez opisu.

Dodatkowo wpływ na błędy mogą mieć:

- późniejsze modyfikacje kodu lub grafiki oraz dodawane nowe treści;
- zmiany w prawie (rozszerzenie wymaganego zakresu dostępności będzie miało odbicie w audytach WCAG);
- błędna interpretacja wytycznych WCAG;
- zmiany w technologii (np. uwzględnienie urządzeń mobilnych, technologii dynamicznego wczytywania treści bez przeładowania strony itd.);
- niewykryte błędy dostępności ("Testowanie pokazuje obecność, a nie brak błędów” - Edsger Dijkstra).

## Dlaczego musimy być dostępni?

### Miliony użytkowników

Według Narodowego Spisu Powszechnego Ludności i Mieszkań z 2011 r. w Polsce jest ok. 4,7 mln osób z niepełnosprawnościami. Prawne potwierdzenie posiada 3,1 mln osób. 
[Więcej o statystykach](http://www.niepelnosprawni.gov.pl/index.php?c=page&id=78).

### Prawo

Wykluczanie osób z niepełnosprawnościami z dostępu do informacji to łamanie prawa. Jest wiele aktów międzynarodowych i krajowych nakazujących sektorowi publicznemu dostępność stron internetowych dla osób z niepełnosprawnościami. W tym kierunku jest także zmieniane prawo dot. podmiotów prywatnych. Szerzej tematyka jest omówiana w dziale [Wymogi prawne](./rozdzialy/5_Wymogi_prawne).

### Kary finansowe

Obecnie przewidziane są kary finansowe dla instytucji, które długotrwale mają niedostępne strony internetowe dla osób z niepełnosprawnościami.

### Zdrowie

W zaleceniach dla stron internetowych jest informacja dotycząca migających elementów. Nieprzestrzeganie tych zaleceń może wywołać epilepsję ekranową. Dotyczy to także telewizji, a jednym z najgłośniejszych przypadków był odcinek filmu animowanego "Pokemon". Jeden z odcinków zawierał migoczące sceny z kolorem czerwonym. W efekcie w 1997 r. w Japonii ponad 600 dzieci trafiło do szpitala (Gazeta Pomorska nr 209, 8 września 2017 r.).

### Ciekawe doświadczenie 

Ze względu na wymogi prawne sektor publiczny wyprzedził sektor prywatny w kontekście wiedzy dot. dostępności dla osób z niepełnosprawnościami. Unia Europejska przenosi wymogi do sektora prywatnego (np. European Accessibility Act). [Dostępność produktów cyfrowych w wielu firmach jest już standardem np. Google](https://www.google.com/accessibility/). Wkrótce dostępność dla firm może być wymogiem prawnym i jego znajomość będzie zwiększać szanse na rynku pracy.

### My sami - "Mądry Polak przed szkodą"

Projektowanie uniwersalne wymaga od nas, aby budować produkty dostępne do jak najszerszej grupy osób. Nie trzeba specjalnych rozwiązań dla osób z niepełnosprawnościami. Wystarczy, że przy tworzeniu będziemy pamiętać o problemach tej grupy np. wskazówki na stronie nie będą się opierać tylko o zmysł wzroku. Być może sami lub nasi bliscy będziemy korzystać z tych rozwiązań. Nawet będąc osobom pełnosprawną docenimy dobry kontrast czy obsługę za pomocą klawiatury (np. złamana ręka). 
Osoby z niepełnosprawnościami często nie mają alternatywy dla strony internetowej np. osoba głucha potrzebuje pośrednika, aby komunikować się za pomocą telefonu. Strony internetowe są znacznie większym ułatwieniem dla osób z niepełnosprawnościami niż dla osób pełnosprawnych.
