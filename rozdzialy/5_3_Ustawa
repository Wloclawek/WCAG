# Ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych

Jest to efekt wdrożenia dyrektywy do prawa polskiego ([Dyrektywa Parlamentu Europejskiego i Rady (UE) 2016/2102 z dnia 26 października 2016 r. w sprawie dostępności stron internetowych i mobilnych aplikacji organów sektora publicznego (Tekst mający znaczenie dla EOG](https://eur-lex.europa.eu/legal-content/PL/TXT/?uri=CELEX%3A32016L2102) ). **Obecnie najważniejszy dokument dot. dostępności stron internetowych**. Warto zwrócić uwagę, że także dotyczy aplikacji mobilnych.

[Ustawa z 4 kwietnia 2019 r.](https://isap.sejm.gov.pl/isap.nsf/DocDetails.xsp?id=WDU20190000848) dotyczy (art. 2):

- organów rządowych i samorządowych;
- niektórych podmiotów prawa publicznego finansowanych ze środków publicznych;
- związków tych podmiotów;
- organizacji pozarządowych;
- pozostałych jednostek sektora finansów publicznych (PAN, uczelnie, KRUS, ZUS, sądy, ZOZ-y itd.).

**13 marca 2023 r. Prezydent podpisał Ustawę z dnia 9 marca 2023 r. o zmianie ustawy o dostępności cyfrowej stron internetowych i aplikacji mobilnych podmiotów publicznych.**

Strony internetowe i aplikacje mobilne powinny spełniać kryteria sukcesu **WCAG 2.1** określone w załączniku do Ustawy. Ustawa nakazuje spełnienie **49 z 78** kryteriów sukcesu w przypadku stron internetowych i _42 z 78_ w przypadku aplikacji mobilnych.

## Odstępstwa

Ustawa dopuszcza odstępstwa w przypadku (art. 3):

- TV i radia;
- multimediów "na żywo". Po publikacji ma 14 dni od zakończenia nadawania na dostosowanie do wymogów WCAG. Jeśli to nie jest możliwe to informuje o nowym terminie, ale niedłuższym niż 2 miesiące od dnia nadawania;
- multimediów opublikowanych przed 23 września 2020 r.;
- dokumentów opublikowanych przed dniem 23 września 2018 r., chyba że ich zawartość jest niezbędna do realizacji bieżących zadań podmiotu publicznego;
- map oraz map interaktywnych, w tym geoportali, pod warunkiem że w przypadku map interaktywnych i geoportali przeznaczonych do zastosowań nawigacyjnych dane teleadresowe i położenie geograficzne prezentowane są w sposób dostępny cyfrowo;
- treści będących w posiadaniu podmiotu publicznego:

  1. które nie zostały przez niego lub na jego rzecz: wytworzone albo sfinansowane, albo nabyte, albo
  2. których dostosowanie do wymagań dostępności cyfrowej wymaga modyfikacji, do której ten podmiot publiczny nie jest uprawniony;

- treści prezentowanych w intranecie lub ekstranecie, opublikowanych przed dniem 23 września 2019 r. i niepoddawanych od tego czasu przebudowom i zmianom polegającym w szczególności na zmianie wyglądu lub struktury prezentowanych informacji albo zmianie sposobu publikowania informacji;
- treści prezentujących dzieła sztuki i zabytki, których nie można przedstawić w sposób dostępny cyfrowo z powodów opisanych w ustawie:
- treści niewykorzystywanych do realizacji bieżących zadań podmiotu publicznego oraz nieuaktualnianych lub niepoddawanych po dniu 23 września 2019 r. przebudowom i zmianom polegającym w szczególności na zmianie wyglądu lub struktury prezentowanych informacji albo na zmianie sposobu publikowania informacji;
- złożonych schematów i dokumentacji technicznych w formie nietekstowej.

**Należy jednak zapewnić alternatywną metodę (art. 7) dostępu do treści niedostępnych dla osób z niepełnosprawnościami (np. kontakt telefoniczny, mailowy itd.).**

## Nadmierne koszty

Art. 8:

"Jeżeli wiązałoby się to z poniesieniem nadmiernych kosztów, podmiot publiczny, z wyłączeniem podmiotów, [...], których zadaniem publicznym jest prowadzenie działalności na rzecz osób niepełnosprawnych lub osób starszych, może nie zapewniać dostępności cyfrowej elementów strony internetowej lub elementów aplikacji mobilnej."

## Żądanie zapewnienia dostępności

Każdy ma prawo do żądania zapewnienia dostępności cyfrowej wskazanego elementu strony lub aplikacji (art. 18). **Żądanie musi zostać spełnione nie później niż 7 dni od dnia wystąpienia żądania (może być alternatywny sposób dostępu)**. W przypadku braku możliwości spełnienia żądania ma obowiązek powiadomić użytkownika i musi poprawić błąd do maksymalnie 2 miesięcy.

Jeżeli żądanie nie zostanie spełnione można złożyć skargę (stosuje się przepisy z Kodeksu postępowania administracyjnego).

## Kary

Ministerstwo właściwe do informatyzacji jest organem monitorującym i sprawozdawczym do Komisji Europejskiej (art .12). Także ten podmiot nakłada kary pieniężne (od 5-10 tys. zł). Kary są przewidziane dla podmiotów, które:

- W sposób nieuzasadniony i uporczywy nie zapewnia dostępności cyfrowej strony internetowej lub aplikacji mobilnej;
- nie sporządza i nie publikuje deklaracji dostępności albo nie zawiera w deklaracji dostępności.

Definicja uporczywego nie zapewniania jest określona w Ustawie fragmentem:

- Uporczywym niewywiązywaniem się z zapewnienia dostępności cyfrowej strony internetowej lub aplikacji mobilnej jest stwierdzenie braku poprawy dostępności cyfrowej **w trzech kolejnych monitorowaniach**.

W przypadku braku deklaracji dostępności okres jest krótszy:

- Kara pieniężna jest nakładana na podmiot publiczny w przypadku niesporządzenia i nieopublikowania deklaracji dostępności albo braku wymaganych dla deklaracji dostępności elementów, wykazanego **w dwóch kolejnych monitorowaniach**.

## Okresy Przejściowe

Ustawa zawiera okresy przejściowe (art. 27):

Ustawa wchodzi w życie po upływie 14 dni od dnia ogłoszenia, z wyjątkiem art. 5–11, art. 12 pkt 2 i 3 oraz art. 13–19, które wchodzą w życie w zakresie:

1. stron internetowych podmiotów publicznych nieopublikowanych przed dniem 23 września 2018 r. – z dniem **23 września
   2019 r.**;
2. stron internetowych podmiotów publicznych opublikowanych przed dniem 23 września 2018 r. – z dniem **23 września
   2020 r.**;
3. aplikacji mobilnych podmiotów publicznych – z dniem **23 czerwca 2021 r.**

## [Wróć do spisu treści](../README.md)
