# Oświadczenie dostępności

Podmioty mają obowiązek publikacji oświadczenia dostępności (art. 10), który jest zgodny ze wzorem określonym w załączniku do [decyzji wykonawczej Komisji (UE) 2018/1523](https://eur-lex.europa.eu/legal-content/PL/TXT/?uri=CELEX%3A32018D1523). Podmioty publiczne dokonują przeglądu i aktualizacji deklaracji dostępności do **31 marca każdego roku** oraz niezwłocznie w każdym przypadku, gdy strona internetowa lub aplikacja mobilna podlega zmianom mogącym mieć wpływ na jej dostępność cyfrową (art .11). Ministerstwo Cyfryzacji opublikowało [warunki technicznej dot. deklaracji dostępności](https://mc.bip.gov.pl/objasnienia-prawne/warunki-techniczne-publikacji-oraz-struktura-dokumentu-elektronicznego-deklaracji-dostepnosci.html) (zgodnie z art. 22).

Deklarację dostępności tworzy się dla każdej wersji językowej strony internetowej lub aplikacji mobilnej, w języku wersji strony internetowej lub aplikacji mobilnej, do której
się odnosi.

Deklaracja ponadto zawiera:

- datę publikacji strony internetowej lub aplikacji mobilnej;
- datę ostatniej aktualizacji strony internetowej lub aplikacji mobilnej, po dokonaniu istotnej zmiany jej zawartości, polegającej w szczególności na zmianie wyglądu lub struktury prezentowanych informacji lub zmianie sposobu publikowania informacji;
- informację lub link do informacji o sposobie dokonania oceny dostępności cyfrowej;
- dane teleadresowe siedziby podmiotu publicznego wraz ze wskazaniem danych kontaktowych osoby lub komórki organizacyjnej wyznaczonej do realizacji spraw w zakresie dostępności cyfrowej w tym podmiocie publicznym;
- informacje na temat utworzonych na stronie internetowej lub w aplikacji mobilnej niestandardowych skrótów klawiszowych służących przemieszczaniu się po elementach strony internetowej lub aplikacji mobilnej i uruchamianiu dostępnych na nich funkcji;
- informację lub link do informacji o dostępności architektonicznej siedziby podmiotu publicznego dla osób niepełnosprawnych;
- informację o dostępności tłumacza języka migowego za pośrednictwem środków komunikacji elektronicznej wraz z informacją o metodach umożliwiających skorzystanie z tej funkcji albo informację o jej braku;
- w przypadku strony internetowej – link do strony internetowej, z której można pobrać aplikację mobilną i deklarację dostępności tej aplikacji mobilnej, jeżeli podmiot publiczny posiada aplikację mobilną;
- informację o możliwości powiadomienia podmiotu publicznego o braku dostępności cyfrowej;
- link do strony internetowej Rzecznika Praw Obywatelskich.

## Przykładowa deklaracja dostępności wraz z obowiązkowymi ID (stan na listopad 2019 r.)

Deklaracja musi zawierać dokładnie te same wartości ID. Jest to niezbędne dla mechanizmów automatycznie gromadzących deklaracje. Opróćz ID obowiązkowe jest też wystąpienie nagłówka poziomu pierwszego (h1) oraz nagłówka poziomu drugiego (h2). Opracowane na podstawie dokumentu pt.: [warunki technicznej dot. deklaracji dostępności](https://mc.bip.gov.pl/objasnienia-prawne/warunki-techniczne-publikacji-oraz-struktura-dokumentu-elektronicznego-deklaracji-dostepnosci.html)

```html
Deklaracja dostępności serwisu NAZWA TWOJEGO SERWISU

<span id="a11y-podmiot"> NAZWA INSTYTUCJI </span> zobowiązuje się zapewnić
dostępność strony internetowej
<a href="#" id="a11y-url"> ADRES STRONY </a> zgodnie z ustawą z dnia 4 kwietnia
2019 r. o dostępności cyfrowej stron internetowych i aplikacji mobilnych
podmiotów publicznych. Data publikacji strony internetowej:
<span id="a11y-data-publikacja">DATA</span>

Data ostatniej dużej aktualizacji:
<span id="a11y-data-aktualizacja">DATA</span>.
```

Ważne jest, aby data miała format: rrrr-mm-dd.

```html
<span id="a11y-status"
  >Strona internetowa jest zgodna z ustawą o dostępności cyfrowej stron
  internetowych i aplikacji mobilnych podmiotów publicznych.</span
>
```

W przypadku niespełnienia norm należy to oznaczyć jako:

- częściowo zgodna;
- niezgodna.

Należy wypisać elementy niespełniające norm dostępności oraz przyczynę tego stanu rzeczy. Należy również zwrócić uwagę na zapis wymaganiach technicznych dot. deklaracji:

"W przypadku wskazania nadmiernego obciążenia jako powodu braku dostępności cyfrowej, dołącza się zatwierdzoną przez kierownika jednostki informację o przeprowadzonej analizie [...]. Link do wyniku analizy oznaczony jest identyfikatorem „a11y-ocena”."

```html
Oświadczenie sporządzono dnia <span id="a11y-data-sporzadzenie">DATA</span>.
Deklarację sporządzono na podstawie samooceny przeprowadzonej przez podmiot
publiczny.
```

W przypadku oceny przez podmiot zewnętrzny zapis powinien wyglądać następująco:

```html
Oświadczenie sporządzono dnia <span id="a11y-data-sporzadzenie">DATA</span>.
Deklarację sporządzono na podstawie badania przeprowadzonego przez podmiot
zewnętrzny: <span id="a11y-audytor"> NAZWA PODMIOTU</span> >
```

```html
<h2 id="„a11y-kontakt”">Informacje zwrotne i dane kontaktowe</h2>

W przypadku problemów z dostępnością strony internetowej prosimy o kontakt.
Osobą odpowiedzialną jest <span id="a11y-osoba">IMIĘ I NAZWISKO</span>, adres
poczty elektronicznej <span id="a11y-email">ADRES E-MAIL</span>, numer telefonu
<span id="a11y-telefon">NUMER TELEFONU</span>. Tą samą drogą można składać
wnioski o udostępnienie informacji niedostępnej oraz składać skargi na brak
zapewnienia dostępności.

<span id="”a11y-procedura”">
  Każdy ma prawo do wystąpienia z żądaniem zapewnienia dostępności cyfrowej
  strony internetowej, aplikacji mobilnej lub jakiegoś ich elementu. Można także
  zażądać udostępnienia informacji za pomocą alternatywnego sposobu dostępu, na
  przykład przez odczytanie niedostępnego cyfrowo dokumentu, opisanie zawartości
  filmu bez audiodeskrypcji itp. Żądanie powinno zawierać dane osoby
  zgłaszającej żądanie, wskazanie, o którą stronę internetową lub aplikację
  mobilną chodzi oraz sposób kontaktu. Jeżeli osoba żądająca zgłasza potrzebę
  otrzymania informacji za pomocą alternatywnego sposobu dostępu, powinna także
  określić dogodny dla niej sposób przedstawienia tej informacji. Podmiot
  publiczny powinien zrealizować żądanie niezwłocznie, nie później niż w ciągu 7
  dni od dnia wystąpienia z żądaniem. Jeżeli dotrzymanie tego terminu nie jest
  możliwe, podmiot publiczny niezwłocznie informuje o tym wnoszącego żądanie,
  kiedy realizacja żądania będzie możliwa, przy czym termin ten nie może być
  dłuższy niż 2 miesiące od dnia wystąpienia z żądaniem. Jeżeli zapewnienie
  dostępności cyfrowej nie jest możliwe, podmiot publiczny może zaproponować
  alternatywny sposób dostępu do informacji. W przypadku, gdy podmiot publiczny
  odmówi realizacji żądania zapewnienia dostępności lub alternatywnego sposobu
  dostępu do informacji, wnoszący żądanie możne złożyć skargę w sprawie
  zapewniana dostępności cyfrowej strony internetowej, aplikacji mobilnej lub
  elementu strony internetowej, lub aplikacji mobilnej. Po wyczerpaniu wskazanej
  wyżej procedury można także złożyć wniosek do
  <a href="https://www.rpo.gov.pl/">Rzecznika Praw Obywatelskich.</a></span
>
```

Podanie strony internetowej Rzecznika Praw Obywatelskich jest obowiązkowa.

```html
<h2 id="”a11y-architektura”">Dostępność architektoniczna</h2>
```

Wymagania techniczne nakazują zawarcie informacji o:

- dostępności do wejścia do budynku, obszarów kontroli, korytarzy, schodów, wind;
- udogodnień dla osób z niepełnosprawnościami (np. pętle indukcyjne, pochylnie itd.);
- informacje o miejscach parkingowych (w tym dla osób z niepełnosprawnościami);
- informacje o możliwości wejścia z psem asystującym;
- inofmracje o możliwości skorzystania z języka migowego.

W przypadku aplikacji mobilnych należy dodać jeszcze sekcje:

```html
<span id="a11y-aplikacje"> Aplikacje mobilne </span>

NAZWA APLIKACJI dostępna w <a href="ADRES SERWISU">SERWISIE</a>, a deklaracja
jest dostępna pod adresem <a href="ADRES DEKLARACJI">ADRES DEKLARACJI</a>.
```

## [Wróć do spisu treści](../README.md)
