# Koszty

## Czy dostępność jest kosztowna?

Tworzenie produktów dostępnych dla osób z niepełnosprawnościami to dobra praktyka. Nieprzestrzeganie standardów należy traktować jako tworzenie produktów niskiej jakości. Zwłaszcza, że standardy dostępności są opracowane przez organizację W3C, która odpowiada za [standardy dla Internetu - World Wide Web Consortium czyli W3C](https://pl.wikipedia.org/wiki/World_Wide_Web_Consortium).

Może się zdarzyć, że cześć dobrych praktyk już wykorzystujemy np.:

- unikamy dodawania skanów. Są one niedostępne dla czytników ekranu, ale i też dla wyszukiwarek internetowych;
- dodajemy informację o języku strony (atrybut **lang** jest przydatny dla czytników ekranu);
- dodajemy opisy do obrazków (atrybut **alt** jest też przyjazny dla pozycjonowania);
- używamy poprawnie kodu HTML (np. wykorzystujemy nagłówki h1-h6, dodajemy tytuł strony, tworzymy kod przechodzący walidację W3C, przestrzegamy semantyki języka itd.);
- tworzymy teksty zrozumiałe dla ogółu społeczeństwa;
- używamy koloru czcionki, który jest dobrze widoczny na tle;
- pozwalamy, aby każdy element strony był dostępny z poziomu klawiatury i posiadał fokus (obramowanie w trakcie poruszania się za pomocą klawiatury);
- unikamy wskazówek opartych o zmysły np. "kliknij w zieloną ikonkę".

Nowy produkt może wymagać bardzo niskich nakładów, aby uzyskać dostępność. Kluczowa tutaj jest wiedza osób zaangażowanych w tworzenie produktu:

- UX-wców;
- grafików;
- testerów;
- programistów;
- redaktorów;
- kadry zarządzającej.

Czasochłonnym elementem mogą być materiały multimedialne, dlatego od początku istnienia strony powinien być duży nacisk na biężace przygotowanie form dostępnych dla osób z niepełnosprawnościami (minimum prawne to napisy rozszerzone i audiodeskrypcja).

Problem czasowy i kosztowy pojawia się w trakcie przebudowy serwisów, gdzie trzeba poprawić błędy.
Ważna w ograniczaniu kosztów jest wiedza i testowanie na wszystkich etapach życia projektu.

## [Wróć do spisu treści](../README.md)
